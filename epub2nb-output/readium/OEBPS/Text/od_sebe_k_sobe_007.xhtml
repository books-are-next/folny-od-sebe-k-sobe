<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>od_sebe_k_sobe-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="od_sebe_k_sobe-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven1_zvlastni_pripady ParaOverride-4">Prolog</p>
			<p class="MLP_citat_autor ParaOverride-1"><span class="MLP_znak_kurziva_11b">leden 2008</span></p>
			<p class="MLP_text_bez1radku ParaOverride-1">Tyhle situace úplně nesnáším: z&#160;malinkatého nedorozumění se jakousi podivně vybublanou naštvaností stane partnerská hádka se vším všudy.</p>
			<p class="MLP_text ParaOverride-1">Přesně jako před chvílí. Celý den s&#160;Honzou v&#160;pohodě lyžujeme, překvapivě nám to jde a&#160;dost se u&#160;toho bavíme. Je mrazivo a&#160;slunečno. Nádherný den. Cítím se s&#160;ním hezky a&#160;bezpečně.</p>
			<p class="MLP_text ParaOverride-1">A&#160;najednou kvůli úplné blbosti, totiž že právě zjistil, že jsem si koupila jiný lístek na sjezdovku, než jsem podle něj měla, je všechno v&#160;háji. Celá harmonie dnešního dne je pryč. Stojíme u&#160;vleku, hloupě se hádáme a&#160;tahle pitomá hádka se jako sněhová koule puštěná z&#160;kopce dolů obaluje hlasitější výměnou slov a&#160;mění se v&#160;monstrózní balvan sváru. Ostatní lyžaři nás pobaveně míjejí, a&#160;dokonce i&#160;když už sedí v&#160;sedačkách, které je vyvážejí na vrchol kopce, se otáčejí a&#160;snaží se uzřít co nejvíc z&#160;našeho stupidního a&#160;hlavně úplně zbytečného divadla.</p>
			<p class="MLP_text ParaOverride-1">„Víš co? Jeď si sama, já už na to kašlu. Jdu na drink. Už toho mám stejně plný zuby. Nebo spíš tebe,“ říká nakonec Honza. Vím, že to tak nemyslí. Přesto jsem vzteky bez sebe a&#160;nejradši bych ho roztrhla.</p>
			<p class="MLP_text ParaOverride-1">„To přesně potřebuješ. Drink. Aby ses uklidnil. Čau, jedu sama.“</p>
			<p class="MLP_text ParaOverride-1">Zacvaknu boty do lyží v&#160;místě, kde je na vázání napsáno <span class="MLP_znak_kurziva_11b">push</span>, hůlkami se naštvaně odpíchnu a&#160;mířím do řady u&#160;paty vleku. Slyším, jak si hlasitým a&#160;nabručeným hlasem objednává u&#160;stánku s&#160;občerstvením irskou kávu. Vím, že mě poočku pozoruje, ale jsem příliš hrdá, abych se otočila a&#160;zamávala. Znamenalo by to usmíření. A&#160;já jsem na něj pořád ještě naštvaná.</p>
			<p class="MLP_text ParaOverride-1">A&#160;když pak dosednu do sedačky, která se lehce zhoupne a&#160;energicky mě začne vyvážet na vrchol sjezdovky, je moje nesmyslné naštvání pasé, otáčím se a&#160;chci mu zamávat.</p>
			<p class="MLP_text ParaOverride-1">Honza se ale nedívá. Baví se s&#160;hezounem za barem, skoro jako by flirtovali. Barman mu zrovna nalévá do šálku whisky. Jak znám Honzu, celé to jeho „flirtování“ má jen jeden účel: dostat co největšího panáka. Pak se mi ale celý ten obraz vzdaluje a&#160;zmenšuje, vlek rychle míří k&#160;cíli.</p>
			<p class="MLP_text ParaOverride-1">Už stojím na kopci připravená vyrazit a&#160;očima si plánuju trasu, když mi přijde zpráva od Honzy.</p>
			<p class="MLP_text ParaOverride-1">„Nemám tě plný zuby a&#160;nikdy mít nebudu. Miluju tě. Pojeď rychle dolů, ať ti můžu dát pusu všech pus.“</p>
			<p class="MLP_text ParaOverride-1">Okamžitě roztaju. Tohle je přesně Honza. Tak jak ho znám. Tak jak ho mám ráda. Celý hloupý stín naší hádky se rozplynul a&#160;já vlastně ani nechápu, jak jsme k&#160;ní vůbec mohli dospět.</p>
			<p class="MLP_text ParaOverride-1">Ještě kontroluju boty ve vázání, vše v&#160;pořádku, a&#160;už jedu dolů. Lyže nabírají rychlost: za několik vteřin budu u&#160;něj a&#160;políbím ho na usmířenou.</p>
			<p class="MLP_text ParaOverride-1">A&#160;on mě.</p>
		</div>
</body>
</html>