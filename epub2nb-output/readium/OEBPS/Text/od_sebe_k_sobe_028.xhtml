<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>od_sebe_k_sobe-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="od_sebe_k_sobe-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-121" class="MLP_uroven1_zvlastni_pripady ParaOverride-4">Epilog</p>
			<p class="MLP_citat_autor ParaOverride-1"><span class="MLP_znak_kurziva_11b">leden 2010</span></p>
			<p class="MLP_text_bez1radku ParaOverride-1">Sedím v&#160;největším pražském gay klubu, usrkávám irskou kávu a&#160;koukám na teplý cvrkot kolem. Vystrojení krasavci procházejí kolem mého stolečku někam dolů, kde je prý bar, taneční parket, dokonce i&#160;darkroom. Zatím jsem dole nikdy nebyl. Není proč. Přestože si všechny ty zdejší vyšlechtěné hřebečky pečlivě prohlížím, rozhodně nekrujzuju, nevybírám si. Nestojím o&#160;žádného z&#160;nich. Jen hledám. Toho jednoho. Dělám to tady den co den každý večer. Už třetí týden.</p>
			<p class="MLP_text ParaOverride-1">Praha je úžasná, moc se mi tu líbí. Jen je mi tu hrozná zima. Ze začátku jsem byl celý nadšený ze sněhu. Bílé parky, bílé ulice, bílé věže a&#160;domy. Jenže teď, skoro po třech týdnech, už mám sněhové nadílky plné zuby, protože sněhu je pořád víc a&#160;víc, špatně se v&#160;něm chodí a&#160;už není bílý, ale šedivý, a&#160;dokonce černý.</p>
			<p class="MLP_text ParaOverride-1">U&#160;nás doma nesněží.</p>
			<p class="MLP_text ParaOverride-1">Taky jsem si slíbil, že se v&#160;Čechách naučím lyžovat.</p>
			<p class="MLP_text ParaOverride-1">Co se týče zdejší gay scény, musím říct, že je to tu dost jiné než u&#160;nás v&#160;Irsku: kluci jsou tu rozhodně hezčí, to bez debat, ale na druhou stranu nejsou tak přátelští a&#160;otevření jako my teplí Irové; jen tak lehce se s&#160;vámi do rozhovoru nedají.</p>
			<p class="MLP_text ParaOverride-1">Dopil jsem silné alkoholické kafe, a&#160;protože další, páté, už nechci a&#160;ani žádný jiný drink, zvedám se a&#160;odcházím. Pár postarších, vcelku ucházejících týpků na baru se svými horalskými péřovkami přehozenými přes židle si mě prohlíží: musím fakt vypadat divně&#160;– takhle pravidelně tady každý den zevlovat nad kafem a&#160;do žádného kluka nakonec nejít.</p>
			<p class="MLP_text ParaOverride-1">Tak dneska zase nic. Pořád ale věřím, že se tady jednou ten, koho hledám, přece jen objeví, říkám si ještě a&#160;už jsem u&#160;východu. Zatlačím do dveří, nic, kouknu na nápis v&#160;češtině, v&#160;tom nejsložitějším jazyce na světě, tak mi to alespoň po mé třítýdenní zkušenosti připadá, čtu <span class="MLP_znak_kurziva_11b">k&#160;sobě</span>, aha, asi <span class="MLP_znak_kurziva_11b">pull</span>, tak to zkusím na druhou stranu, dveře se otevřou a&#160;konečně jsem venku.</p>
			<p class="MLP_text ParaOverride-1">A&#160;pak kráčím dlouhou ulicí dolů k&#160;velké budově na horním konci jednoho dlouhého náměstí a&#160;vcházím do metra.</p>
			<p class="MLP_text ParaOverride-1">Pochopit metro nebylo pro mě, obyčejného malého irského leprikona z&#160;města, kde jezdí jen pár autobusových linek, nakonec zas tak složité. Nejdůležitější je vždycky zjistit, na kterou stranu nástupiště se postavit, a&#160;nastoupit tak do správného vlaku.</p>
			<p class="MLP_text ParaOverride-1">Asi po pěti minutách čekání přijede vlak, jak jinak, na protější kolej. Zákon schválnosti. Když se v&#160;protějším metru zavřou dveře, jen tak instinktivně, asi z&#160;nudy, se na ten vlak otočím.</p>
			<p class="MLP_text ParaOverride-1">A&#160;vtom ho uvidím.</p>
			<p class="MLP_text ParaOverride-1">Támhle je!</p>
			<p class="MLP_text ParaOverride-1">Honza.</p>
			<p class="MLP_text ParaOverride-1">Ten svérázný český kluk, se kterým jsem u&#160;nás doma v&#160;Corku randil a&#160;kterému chci dát ještě jednu šanci. Respektive nám oběma.</p>
			<p class="MLP_text ParaOverride-1">Kluk, kterého se chci zeptat, jestli pořád čeká, dokud nepřijdu, protože já jsem zrovna přišel.</p>
			<p class="MLP_text ParaOverride-1">A&#160;taky mu chci dát nové hodinky Diesel. Protože ty staré ztratil.</p>
			<p class="MLP_text ParaOverride-1">Vidím ho teď zcela zřetelně: Honza, důvod proč jsem v&#160;tomhle velkém chladném zasněženém městě, stojí jakoby nic v&#160;pomalu se rozjíždějícím vlaku. A&#160;teď zvedá ruku, a&#160;to k&#160;nějaké holce, které jsem si před tím nevšiml, která ale evidentně k&#160;němu patří, hladí ji po vlasech, vlak zrychluje a&#160;celý ten obrázek se mi rozmazává a&#160;ujíždí do strany, ale ještě stihnu zahlídnout, jak tu holku tak nějak španělského vzhledu s&#160;tmavými vlasy a&#160;opálenou pletí políbí, a&#160;to je poslední, co jsem schopen registrovat, protože vlak je v&#160;dalších dvou sekundách pryč a&#160;zbyl mi po něm jenom vítr ve vlasech.</p>
			<p class="MLP_text ParaOverride-1">Jako opařený se otočím ke své koleji. Evidentně se mi tentokrát to správné metro vybrat nepodařilo, napadne mě hořce.</p>
			<p class="MLP_text ParaOverride-1">Odněkud zdálky přijíždí další vlak. Tentokrát ten můj.</p>
			<p class="MLP_text ParaOverride-1">Pojede opačným směrem.</p>
		</div>
</body>
</html>